---
title: Oživení centra
uid: oziveni-centra
campaignCategoryUid: moap2018
campaignGroupUid: volby-2018
approved: #
garant: lukas.jansa
perex: >
  Již dlouhou dobu se nedaří uspokojivě oživit centrum města a Piráti chtějí tento stav řešit zejména obnovou dostupného bydlení – rekonstrukcí a výstavbou cenově dostupných bytů (dokud nebudou občané bydlet v centru, pak centrum neožije), dostatečnou kapacitou parkovacích míst (a ne jejich rušením), snahou o zdravější životní prostředí (70 % odcházejících obyvatel bydlí z důvodu lepšího životního prostředí v blízkosti Ostravy), atraktivním veřejným prostorem a moderní architekturou.
order: 1
---

**Již dlouhou dobu se nedaří uspokojivě oživit centrum města a Piráti chtějí tento stav řešit zejména obnovou dostupného bydlení – rekonstrukcí a výstavbou cenově dostupných bytů (dokud nebudou občané bydlet v centru, pak centrum neožije), dostatečnou kapacitou parkovacích míst (a ne jejich rušením), snahou o zdravější životní prostředí (70 % odcházejících obyvatel bydlí z důvodu lepšího životního prostředí v blízkosti Ostravy), atraktivním veřejným prostorem a moderní architekturou.**

## Obnova bydlení a zkvalitnění života 

<ul>
  <li><b>Zajistíme obnovení a rozvoj bytového fondu</b> v centru města a vybudování parkovacího domu pro rezidenty v centru města.</li>
  <li>Budeme preferovat zachování bytového fondu jakožto zdroje financí a <b>prodej</b> bytového fondu <b>umožníme pouze výjimečně a zejména uváženě a transparentně</b>.</li>
  <li><b>V obydlených zástavbách zkvalitníme veřejný prostor</b> výsadbou zeleně, pravidelnou údržbou zeleně, budováním dětských a workoutových hřišť.</li>
  <li>Budeme podporovat originální a kvalitní gastropodniky, coworkingová centra, vznik originálních obchodů v prázdných nebytových prostorách centra města.</li>
  <li>Vybudujeme <b>dostatečný počet bezplatných wifi hotspotů</b>.</li>
</ul>

## Kvalitní životní prostředí

<ul>
  <li>V rámci průmyslu požadujeme <b>omezení vzniku nových zdrojů znečištění</b> (plánovaná <a href="{{ 'aktuality/ne-spalovne.html' | relative_url }}">spalovna</a> v blízkosti centra města). Centrum města je zatíženo zvýšenou koncentrací prachu a absencí koncepce rozvoje městské zeleně. Dokud nedojde ke zlepšení životního prostředí v centru, pak nebude důvod, aby se lidé do centra vraceli bydlet.</li>
  <li>Budeme <b>poskytovat</b> lepší a dostupné, otevřené <b>informace o stavu ovzduší a dalších složek</b> životního prostředí. Přímo na portálu města zvýšení informovanosti obyvatel a návštěvníků pomocí veřejného internetového portálu města.</li>
  <li>Budeme usilovat o <b>revitalizaci a rozvoj městské zeleně</b>.</li>
  <li>Chceme nadále <b>udržovat trvale zelené pásy kolem silnic</b> a podporovat výstavbu izolační zeleně.</li>
  <li>Zajistíme <b>chodníky bez jedů</b> (zákaz používání herbicidů na bázi glyfosátu v katastru města Ostrava).</li>
  <li>Budeme usilovat o <b>využívání šedé vody v objektech obcí</b>, podpora její využívání v rámci staveb a rekonstrukcí (snižování spotřeby).</li>
  <li>Budeme usilovat o <b>snižování produkce směsného komunálního odpadu</b> (SKO) např. pomocí motivačních programů, rozšíření odděleného sběru apod. a podpoříme <b>využití systému PAYT</b> (co vytřídíš, to neplatíš).</li>
  <li>Zajistíme <b>využití a podporu separace bioodpadů</b> (bioodpad tvoří okolo 40% obsahu SKO).</li>
  <li>Rozšíříme <b>sběr oddělených komodit o použité oleje</b> z domácnosti (olej do výlevky nepatří) a drobný kovoodpad v individuální zástavbě.</li>
  <li>Chceme <b>řešit světelný smog úpravou veřejného osvětlení</b>.</li>
</ul>

## Atraktivní veřejný prostor

<ul>
  <li><b>Zakotvíme povinnost konání architektonických soutěží</b> a budeme usilovat o opravy památkově chráněných domů (Ostravica - Textilia, Bachner), včetně prosazování sankcí za zanedbání oprav soukromými vlastníky.
  <li><b>Zatraktivníme Komenského sady</b> – podpoříme vybudování architektonicky zajímavé kavárny s veřejnými WC, esteticky zajímavých piknikových míst, edukativního dětského hřiště a poznávací stezky. Zajistíme dostatečnou zásobu sáčků na psí exkrementy. Současně chceme upravit tok Ostravice při nábřeží tak, aby zde vznikly zátočiny vhodné pro život říčních živočichů.</li>
  <li><b>Odstraníme parkoviště z Kostelního náměstí</b> a proměníme ho na atraktivní místo pro setkávání a kulturní aktivity.</li>
  <li><b>Opravíme chodníky v sadu Milady Horákové</b> a vypíšeme veřejnou soutěž na celkovou revitalizaci parku společně s řešením přístavby Domu kultury.</li>
  <li><b>Prosadíme Stodolní ulici jako pěší zónu</b> a umístíme vzrostlou <b>zeleň na Nádražní ulici</b>.</li>
  <li><b>Budeme usilovat o revitalizaci Černé louky.</b></li>
  <li><b>Vyřešíme chybějící veřejné WC v centru města</b> slevou z nájmu provozoven, které jsou v majetku města a které zpřístupní své toalety veřejnosti. Vybudujeme nová veřejná WC a podpoříme vznik přebalovacích a kojících koutků pro matky s dětmi v městských provozovnách.</li>
  <li><b>Budeme řešit nejproblematičtější místa</b> zmapovaná v rámci tzv. odborné plánovací dílny roku 2016 a vytvoříme mapu problematických míst i pro další části města.</li>
  <li><b>Zajistíme kvalitní opravu chodníků</b> nejen v centru města, ale i v obytných zónách a na sídlištích, budeme vymáhat sankce z dřívějších smluv u nekvalitně provedené dlažby. V rámci manuálu veřejného prostranství budeme požadovat sjednocení povrchů a vzhledu vhodných pro konkrétní ulice dle významu a využití.</li>
  <li><b>Celoročně oživíme Masarykovo náměstí</b>, tzn. budeme usilovat o kvalitní využití (výstavy, kvalitní výsadba atd.) také na jaře a na podzim. Zejména chceme řešit proluky na Masarykově náměstí umístěním veřejně zajímavých projektů (např. výstavy a sochy pod širým nebem).</li>
  <li>Chceme společně s Vysokou školou báňskou a Ostravskou univerzitou <b>hledat řešení pro budovu Ekonomické fakulty VŠB</b>, budeme usilovat o zachování této fakulty nebo umístění jiné fakulty ve stávající budově, případně oslovovat potenciální nájemce ze sektoru soukromého školství.</li>
  <li>Chceme řešit <b>využití Kina Vesmír</b> nejen pro promítání kvalitní filmové tvorby, ale i pro pořádání zajímavých přednášek, festivalů a konferencí.</li>
  <li><b>Omezíme reklamní smog</b> v centru města (např. nevzhledné reklamní tabule a stojany) vyhláškou o regulaci reklamy.</li>
  <li><b>Budeme podporovat výstavbu</b> Moravskoslezské knihovny tzv. Černé kostky, přestavbu budovy historických jatek, přístavbu Domu umění tzv. Bílého stínu vybudování nové koncertní síně Janáčkovy filharmonie.</li>
</ul>

## Kvalitní kultura pro oživení centra

<ul>
  <li>Prosadíme <b>komplexní koncepci oživení centra</b> Ostravy a navázat na ojedinělé akce typu Zažij Ostravu jinak, Restaurant Day nebo Slavnosti Ostravice.</li>
  <li><b>Zajistíme efektivní rozdělování dotací</b> na kulturu, a to většinovou účastí odborníků v dotační komisi, jejíž složení bude až přidělení dotace anonymní, abychom předcházeli lobbingu a korupci.  Zavedeme přidělování dotací dle přiměřeného rozpočtu, tzn. dle srovnatelnosti obdobného kulturního projektu či organizace. Každým projektem a dotovaným subjektem se bude dotační komise zabývat v rámci předchozí diskuze.</li>
  <li><b>Budeme podporovat mladé umělce</b> a jejich veřejnou prezentaci (spolupráce s Fakultou umění OU, Janáčkovou konzervatoří, uměleckými školami atp.).</li>
  <li><b>Budeme preferovat podporu lokální, amatérské činnosti spolků</b> a neziskových projektů a projektů, které zlepšují image Ostravy před nabubřelými komerčními akcemi.</li>
  <li><b>Budeme usilovat o další rozšíření kultury do ulic</b> (podpora buskingu, festivalů, studentských akcí apod.)</li>
  <li><b>Podpoříme občanské kulturní aktivity</b> v rámci participativního rozpočtu.</li>
</ul>

## Bezpečnost občanů

Bezpečnost občanů Ostravy je pro Piráty zcela zásadní nejen v rámci snahy o zastavení odlivu obyvatel. Obyvatelé Ostravy musí mít pocit bezpečí a v případě jakéhokoliv problémů jim musí být poskytnuta okamžitá a efektivní pomoc.

<ul>
  <li><b>Budeme usilovat o posílení hlídek městské policie</b> v rizikových oblastech.</li>
  <li><b>Budeme požadovat po městské policii, aby informovala občany o „jejich“ územně odpovědných strážnících</b> městské policie a vytvořit komunikační linky na příslušné osoby. Zavedeme aplikaci s tlačítkem alarmu pro případ vzniku problému.</li>
  <li><b>Zajistíme bezpečnou dopravu v blízkosti škol.</b></li>
</ul>
