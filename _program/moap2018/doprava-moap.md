---
title: Doprava a parkování
uid: doprava-moap
campaignCategoryUid: moap2018
campaignGroupUid: volby-2018
approved: #
garant: david.witosz
perex: >
  Plynulá doprava a dostatečné kapacity parkovišť jsou předpokladem dobře fungujícího centra města a míst, kde občané bydlí. Naší snahou bude efektivní rozvoj dopravní obslužnosti a budování dostatečných parkovacích kapacit.
order: 2
---

**Plynulá doprava a dostatečné kapacity parkovišť jsou předpokladem dobře fungujícího centra města a míst, kde občané bydlí. Naší snahou bude efektivní rozvoj dopravní obslužnosti a budování dostatečných parkovacích kapacit.**

## Dostatečné a efektivní parkování

<ul>
  <li><b>Budeme usilovat o vybudování parkovacího domu</b> ve vhodné lokalitě blízko Masarykova náměstí. V zastavěných oblastech <b>rozšíříme počet parkovacích míst</b>.</li>
  <li>Zavedeme <b>aplikaci pro volné parkování</b>. Budeme usilovat o rychlé odtahování autovraků.</li>
  <li>Pro rezidenty a abonenty vytvoříme <b>bezplatné parkovací zóny s poskytnutím volné časové kapacity pro návštěvy</b>, tyto zóny budou ve vymezeném čase během pracovních dní zpoplatněné pro ostatní návštěvníky centra.</li>
  <li>Zároveň <b>umožníme online nákup R karet</b> s jejich následným doručením.</li>
</ul>

## Uvážený rozvoj dopravy

<ul>
  <li>Zasadíme se o co <b>nejrychlejší rozšíření Místecké</b> a její napojení na ul. Českobratrskou. Ekonomické ztráty pramenící z nedostavění této důležité stavby stojí stát (a tedy i nás, občany) mnohem větší prostředky a každým dnem se tyto ztráty jen a jen navyšují.</li>
  <li>Chceme <b>propojit sídliště Fifejdy a Šalamouna s centrem</b> (<a href="{{ 'aktuality/iniciativa-sepneme-moravskou.html' | relative_url }}">Sepněme Moravskou</a>) projekty různých přemostění, lávek atd. a to pro chodce, tak pro cyklisty a lidi na vozíku.</li>
  <li>Opravy infrastruktury budeme <b>provádět koordinovaně, efektivně, ve spolupráci s krajem a ŘSD</b>, aby nedocházelo k zablokování celých čtvrtí a opakovaným opravám v krátkém časovém intervalu.</li>
  <li><b>Prosadíme spojení centra s DOV</b> tramvajovou dopravou a lávkou pro pěší a cyklisty.</li>
</ul>

## Bezpečná doprava 

<ul>
  <li>Zajistíme <b>bezpečnost a pořádek ve veřejných dopravních prostředcích</b>, a to umístěním kamer ve všech dopravních prostředcích DPO.</li>
  <li>Na důležitých dopravních uzlech/zastávkách <b>zajistíme přítomnost zaměstnanců DPO</b> pro lepší informovanost cestujících, výpomoc starším osobám či dohled nad čistotou a pořádkem.</li>
</ul>

## Kvalitní a rozvinutá cyklodoprava

<ul>
  <li><b>Dokončíme síť cyklostezek</b> v rámci stávající dopravní infastruktury, včetně cyklopřechodů a lávek spojující centrum města s ostatními částmi Ostravy.</li>
  <li><b>Vybudujeme parkovací boxy</b> na kola u sportovišť, úřadů, obchodních center atd.</li>
  <li>Budeme dál rozvíjet spolupráci města s poskytovateli <b>sdílení kol</b>. V oblasti bikesharingu je třeba zajistit, aby odstavená kola neobtěžovala chodce.</li>
</ul>

