---
title: Transparentní hospodaření
uid: transparentni-hospodareni
campaignCategoryUid: moap2018
campaignGroupUid: volby-2018
approved: #
garant: rostislav.reha
perex: >
  Piráti prosazují, aby hospodaření města bylo pro občany naprosto transparentní a nastaveno tak, aby byly veřejné finance šetřeny a efektivně využívány v maximální míře. 
order: 4
---

**Piráti prosazují, aby hospodaření města bylo pro občany naprosto transparentní a nastaveno tak, aby byly veřejné finance šetřeny a efektivně využívány v maximální míře.**

## Vyrovnaný a transparentní rozpočet

<ul>
  <li>Rozpočty v našem podání budou <b>hospodárné, účelné a odůvodněné</b>, a informace o nich budou široce přístupné ve formě <b>rozklikávacího rozpočtu postupně až na úroveň jednotlivých projektů a faktur</b>. Informace bude možné seskupovat podle záměrů, podle dodavatelů, podle druhů a výše nákladů a dalších kritérií.</li>
  <li><b>Zveřejníme závěrečné účty i zprávy o přezkoumání hospodaření.</b> S předstihem budeme informovat o plánovaných větších investicích a vytvoříme rezervu pro nenadálé situace.</li>
</ul>

## Veřejné zakázky maximálně transparentně

<ul>
  <li>Vždy se budeme snažit použít takové <b>transparentní řízení a elektronický nástroj</b>, který přiláká nejvíce zájemců, čímž docílíme nejnižší možné ceny. Zároveň musí být zadávací dokumentace na takové úrovni, aby výsledek beze zbytku splňoval požadovaný záměr z pohledu kvality, a přitom nedocházelo ke zbytečnému omezování dodavatelů.</li>
  <li>Celou <b>zadávací dokumentaci</b>, průběh i výsledek zadávacího řízení <b>zveřejníme strukturovaným způsobem</b> i nad rámec požadovaný zákonem (např. uveřejnění všech nabídek po vyhlášení vítězné nabídky). Všechny smlouvy města budou obsahovat ustanovení chránící město před nadbytečnými vícenáklady.</li>
</ul>

## Spravedlivé granty a dotace

<ul>
  <li>Budeme poskytovat granty a dotace ne podle známostí, ale <b>podle potřeb</b>.</li>
  <li><b>Ztransparentníme proces přidělování dotací při zachování jeho účelnosti.</b> Dotace budou přidělovány pomocí spravedlivého bodového systému po odpovídající diskuzi hodnotitelů, přičemž přidělování dotací bude v kompetenci komisí s nadpoloviční většinou odborníků. U mimořádných dotací podmíníme možnost jejich poskytnutí odborným zdůvodněním.</li>
</ul>
