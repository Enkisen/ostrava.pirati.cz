---
title: Veřejný prostor a architektura
shortTitle: Veřejný prostor
uid: verejny-prostor
campaignCategoryUid: magistrat2018
campaignGroupUid: volby-2018
approved: #
garant: lukas.jansa
img: program/mistni-rozvoj.svg
perex: >
  Ostrava by se měla stát místem, které bude pro její obyvatele i návštěvníky dostatečně atraktivní. Našim cílem je neustále kultivovat a oživovat veřejný prostor, a to především se zapojením veřejnosti jak laické tak odborné. Budeme usilovat o atraktivitu Ostravy prosazováním kvalitní architektury jako výsledku veřejných soutěží s účastí renomovaných architektů. Jak ukazují příklady Bilbaa a Katowic, moderní architektura je pro další rozvoj industriálních měst zcela klíčová.
order: 4
---

**Ostrava by se měla stát místem, které bude pro její obyvatele i návštěvníky dostatečně atraktivní. Našim cílem je neustále kultivovat a oživovat veřejný prostor, a to především se zapojením veřejnosti jak laické tak odborné. Budeme usilovat o atraktivitu Ostravy prosazováním kvalitní architektury jako výsledku veřejných soutěží s účastí renomovaných architektů. Jak ukazují příklady Bilbaa a Katowic, moderní architektura je pro další rozvoj industriálních měst zcela klíčová.**

## Atraktivní veřejný prostor

<ul>
  <li><b>Prosadíme zpracování kvalitního Manuálu veřejného prostranství</b>, jak už je standardem v Praze nebo v západní Evropě. Tímto manuálem chceme definovat, která veřejná místa jsou problematická, a je nutné přednostně upravit. Současně zakotvíme povinnost konání architektonických a urbanistických veřejných soutěží.</li>
  <li><b>Budeme řešit nejproblematičtější místa</b> zmapovaná v rámci tzv. odborné plánovací dílny roku 2016 a vytvoříme mapu problematických míst i pro další části města.</li>
  <li><b>Prosadíme realizaci designerské soutěže na městský mobiliář</b> namísto zastaralých plastových košů, nevzhledných květináčů atd. Vytvoříme manuál městského mobiliáře, tak aby byla zachována jednotná koncepce a úroveň kvality.</li>
  <li><b>Zajistíme kvalitní opravu chodníků</b> v obytných zónách a na sídlištích, budeme vymáhat sankce z dřívějších smluv u nekvalitně provedené dlažby. V rámci manuálu veřejného prostranství budeme požadovat sjednocení povrchů a vzhledu vhodných pro konkrétní ulice dle významu a využití.</li>
  <li><b>Budeme prosazovat dětská hřiště</b> v obytných zónách a realizovat projekt mobilních dětských koutků.</li>
  <li><b>Vyřešíme chybějící veřejné WC</b> slevou z nájmu provozoven, které jsou v majetku města a které zpřístupní své toalety veřejnosti. Vybudujeme nová veřejná WC a podpoříme vznik přebalovacích a kojících koutků pro matky s dětmi v městských provozovnách.</li>
  <li><b>Zajistíme efektivní a permanentní svoz odpadků</b> z veřejných odpadkových košů. Budeme prosazovat <b>zavedení inteligentních odpadkových košů</b> na solární energii, které budou hlásit svou naplněnost.</li>
  <li><b>Omezíme reklamní smog (nevzhledné reklamní tabule a stojany)</b> vyhláškou města o regulaci reklamy.</li>
  <li><b>Zatraktivníme Komenského sady</b> – podpoříme vybudování architektonicky zajímavé kavárny s veřejnými WC, esteticky zajímavých piknikových míst, edukativního dětského hřiště a poznávací stezky. Zajistíme dostatečnou zásobu sáčků na psí exkrementy. Současně chceme upravit tok Ostravice při nábřeží tak, aby zde vznikly zátočiny vhodné pro život říčních živočichů.</li>
  <li><b>Opravíme chodníky v sadu Milady Horákové</b> a vypíšeme veřejnou soutěž na celkovou revitalizaci parku společně s řešením přístavby Domu kultury.</li>
  <li><b>Trvalé umění ve městě</b> (sochy apod.) budeme umisťovat pouze jako <b>výsledek veřejné soutěže</b>.</li>
  <li><b>Budeme usilovat o revitalizaci Černé louky.</b></li>
  <li><b>Vytvoříme aplikaci</b> s GPS lokátorem za účelem poznávání zajímavých architektonických památek a soch ve veřejném prostranství. Budeme v rámci činnosti Ostravského informačního centra lépe propagovat památky, sochy ve veřejném prostranství, zajímavá místa či gastropodniky.</li>
  <li><b>Zajistíme revitalizace zelených ploch</b> v zastavěných oblastech jako prostředku pro snížení teploty v horkých dnech a pro snížení prašnosti.</li>
</ul>

## Moderní architektura a opravené památky

<ul>
  <li><b>Budeme podporovat výstavbu</b> Moravskoslezské knihovny tzv. Černé kostky, přestavbu budovy historických jatek podle návrhu polského architekta R. Konieczneho a realizaci veřejné architektonické soutěže s mezinárodním obsazením nejen poroty pro dostavbu Domu umění či výstavbu koncertní síně Janáčkovy filharmonie.</li>
  <li><b>Jsme proti výstavbě Vědecko-technologického parku na území Lesoparku Myslivna</b>, rádi podpoříme výstavbu v jedné z alternativních lokalit.</li>
  <li><b>Zakotvíme povinnost konání architektonických soutěží</b> dle pravidel České architektonické komory a zapojíme odborníky v rámci komise města do procesu rozvoje výstavby, a do diskuze zapojíme iniciativy a laickou veřejnost.</li>
  <li><b>Budeme usilovat o opravy památkově chráněných domů</b> a prosazovat sankce za zanedbání oprav soukromými vlastníky.</li>
  <li>Chceme společně s Vysokou školou báňskou a Ostravskou univerzitou <b>hledat řešení pro budovu Ekonomické fakulty VŠB</b>, budeme usilovat o zachování této fakulty nebo umístění jiné fakulty ve stávající budově, případně oslovovat potenciální nájemce ze sektoru soukromého školství.</li>
  <li><b>Budeme</b> intenzivně <b>řešit</b> soubor památkově chráněných budov <b>Bachner</b>, <b>Ostravica-Textilia</b> a také dořešíme rekonstrukci <b>kulturního domu Poklad</b>.</li>
  <li>Budeme usilovat o vytvoření příspěvkové organizace po vzoru Institutu plánování a rozvoje (IPR Praha) a Kanceláře architekta města (KAM Brno) za účelem rozvoje kvalitního urbanismu a architektury mesta</li>
</ul>
