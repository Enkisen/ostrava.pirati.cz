---
title: Kultura, školství a sport
uid: kultura-skolstvi-sport
campaignCategoryUid: magistrat2018
campaignGroupUid: volby-2018
approved: #
garant: andrea.hoffmannova
perex: >
  Kultura, školství a sport
order: 5
---

**Kultura, školství a sport.**

## Rozmanitá a kvalitní kultura pro všechny Ostravany

Kultura v Ostravě hrála vždy důležitou roli, ne nadarmo se Ostrava skoro stala Evropským městem kultury pro rok 2015. Budeme tedy i nadále a s větší rázností podporovat kulturu, která by měla být žánrově rozmanitá a kvalitní. Toto máme v úmyslu docílit pomocí grantové podpory, která bere v úvahu kritéria kvality i žánru/typu projektů a uměleckých děl. Dále budeme prosazovat následující principy:

<ul>
  <li><b>Zajistíme efektivní rozdělování dotací na kulturu</b>, a to většinovou účastí odborníků v dotační komisi, jejíž složení bude až přidělení dotace anonymní, abychom předcházeli lobbingu a korupci.  Zavedeme přidělování dotací dle přiměřeného rozpočtu, tzn. dle srovnatelnosti obdobného kulturního projektu či organizace. Každým projektem a dotovaným subjektem se bude dotační komise zabývat v rámci předchozí diskuze.</li>
  <li><b>Podpoříme kvalitní akce</b> rozprostřené do všech městských částí během celého kalendářního roku s cílem maximálně oživit veřejný prostor, tak aby se občané mohli aktivně celoročně zapojovat do kulturního života města.</li>
  <li><b>Podpoříme mladé umělce</b> (například spoluprací s Fakultou umění OU, Janáčkovou konzervatoří, uměleckými školami atp.).</li>
  <li><b>Budeme preferovat lokální uměleckou činnost, spolky a kulturní projekty, amatérské činnosti spolků</b> a neziskových projektů a projektů, které zlepšují image Ostravy před nabubřelými komerčními akcemi.</li>
  <li>Zároveň se <b>budeme dále snažit kulturně propojovat Ostravu</b> s dalšími významnými kulturními centry.</li>
  <li><b>Zjednodušíme proces přidělování dotací</b> při zachování jeho transparentnosti.</li>
  <li><b>Zpřísníme podmínky poskytování mimořádných dotací</b>, a to podmínkou jejich výjimečnosti a posouzením odbornou komisí.</li>
  <li><b>Budeme efektivně rozdělovat dotace na kulturu</b> podle kvality a návštěvnosti akcí na základě vyhodnocování předchozího efektivního využití dotací.</li>
  <li><b>Podpoříme  další kulturní akce v ulicích města</b> za účelem oživení prostoru (podpora buskingu, festivalů, studentských akcí apod.).</li>
  <li><b>Podpoříme občanské kulturní aktivity</b> v rámci participativního rozpočtu (například sousedské slavnosti apod.).</li>
</ul>
  
## Vzdělání jako investice do nové generace a komunity

Kvalitní vzdělání je investicí do dalších generací našich občanů a začíná právě na úrovních mateřských a základních škol. Piráti Ostrava vidí ve školách základ komunity, budovy i instituce by měly být ideálně propojeny s místní komunitou občanů a podílet se na životě v dané lokalitě. Jsme připraveni podpořit následující:

<ul>
  <li><b>Snížíme byrokracii pro ředitele ZŠ a zavedeme transparentní výběrová řízení</b> na ředitele ZŠ s preferencemi odbornosti a zkušeností u zájemců na tyto posty.</li>
  <li><b>Podpoříme kulturní a sportovní aktivity v rámci škol</b> (například navázání spolupráce mezi místními spolky a školou, občany v obvodu a rodiči dětí).</li>
  <li><b>Podpoříme další vzdělávání učitelů</b> (ve spolupráci s Ostravskou univerzitou).</li>
  <li><b>Podpoříme efektivní výuku cizích jazyků, mediální a finanční gramotnosti</b>, občanskou výuku s cílem zajistit dětem více pracovních i studijních možností.</li>
  <li><b>Budeme podporovat talentované studenty</b> v rámci dalších grantů.</li>
  <li><b>Propojíme místní školy s firmami a podniky</b> se snahou zefektivnit přípravu žáků pro praxi.</li>
  <li><b>Podpoříme celoživotní vzdělávání</b>, komunitní centra pro všechny věkové kategorie.</li>
  <li><b>Budeme úzce spolupracovat s ostravskými univerzitami</b> jako důležitým partnerem nejen v oblasti vzdělávání.</li>
</ul>

## Podpora sportu
Sportovní aktivity budeme podporovat zejména u dětí a poskytneme podporu největším talentům. K tomu je zapotřebí vybudovat kvalitní sportovní zázemí, a to včetně podpory kvalitních trenérů a dalších osob pomáhajících rozvíjet sportovní činnosti mladších generací. V rámci našeho programu:

<ul>
  <li><b>Podpoříme budování a rekonstrukci hřišť</b> a areálů, kde mohou lidé trávit čas aktivním odpočinkem.</li>
  <li>V rámci grantových výzev <b>podpoříme sportovní kluby> a činnosti</b> tak, abychom zajistili co největší různorodost sportovního vyžití i podpory profesionálních sportovců a soutěží.</li>
  <li>Budeme i nadále <b>spolupořadateli mezinárodních sportovní akcí</b>, ale zejména chceme pořádat <b>sportovní akce pro místní sportovce</b>.</li>
</ul>
