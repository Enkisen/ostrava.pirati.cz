---
title: Kultura
shortTitle: Kultura
uid: kultura-magistrat
campaignCategoryUid: magistrat2018
campaignGroupUid: volby-2018
approved: #
garant: andrea.hoffmannova
img: program/kultura.svg
perex: >
  Kultura v Ostravě hrála vždy důležitou roli, ne nadarmo se Ostrava skoro stala Evropským městem kultury pro rok 2015. Budeme podporovat kulturu, která by měla být žánrově rozmanitá a kvalitní. Toto máme v úmyslu docílit pomocí spravedlivého rozdělování dotací komisí složenou převážně z odborníků.
order: 5
---

**Kultura v Ostravě hrála vždy důležitou roli, ne nadarmo se Ostrava skoro stala Evropským městem kultury pro rok 2015. Budeme podporovat kulturu, která by měla být žánrově rozmanitá a kvalitní. Toto máme v úmyslu docílit pomocí spravedlivého rozdělování dotací komisí složenou převážně z odborníků.**

## Rozmanitá a kvalitní kultura pro všechny Ostravany

<ul>
  <li><b>Zajistíme efektivní rozdělování dotací na kulturu</b>, a to většinovou účastí odborníků v dotační komisi, jejíž složení bude až přidělení dotace anonymní, abychom předcházeli lobbingu a korupci.  Zavedeme přidělování dotací dle přiměřeného rozpočtu, tzn. dle srovnatelnosti obdobného kulturního projektu či organizace. Každým projektem a dotovaným subjektem se bude dotační komise zabývat v rámci předchozí diskuze.</li>
  <li><b>Podpoříme kvalitní akce</b> rozprostřené do všech městských částí během celého kalendářního roku s cílem maximálně oživit veřejný prostor, tak aby se občané mohli aktivně celoročně zapojovat do kulturního života města.</li>
  <li><b>Podpoříme mladé umělce</b> (například spoluprací s Fakultou umění OU, Janáčkovou konzervatoří, uměleckými školami atp.).</li>
  <li><b>Budeme preferovat lokální uměleckou činnost, spolky a kulturní projekty, amatérské činnosti spolků</b> a neziskových projektů a projektů, které zlepšují image Ostravy před nabubřelými komerčními akcemi.</li>
  <li>Zároveň se <b>budeme dále snažit kulturně propojovat Ostravu</b> s dalšími významnými kulturními centry.</li>
  <li><b>Zjednodušíme proces přidělování dotací</b> při zachování jeho transparentnosti.</li>
  <li><b>Zpřísníme podmínky poskytování mimořádných dotací</b>, a to podmínkou jejich výjimečnosti a posouzením odbornou komisí.</li>
  <li><b>Budeme efektivně rozdělovat dotace na kulturu</b> podle kvality a návštěvnosti akcí na základě vyhodnocování předchozího efektivního využití dotací.</li>
  <li><b>Podpoříme další kulturní akce v ulicích města</b> za účelem oživení prostoru (podpora buskingu, festivalů, studentských akcí apod.).</li>
  <li><b>Podpoříme občanské kulturní aktivity</b> v rámci participativního rozpočtu (například sousedské slavnosti apod.).</li>
</ul>
