---
title: Otevřená radnice, transparentní hospodaření a participace občanů
uid: otevrena-radnice
campaignCategoryUid: magistrat2018
campaignGroupUid: volby-2018
approved: # https://forum.pirati.cz/viewtopic.php?f=349&t=41530
garant: rostislav.reha
perex: >
  Piráti chtějí občanům umožnit komfortní komunikaci s úřady a podílet se připomínkami na rozhodování zastupitelstva, efektivně je zapojit do udržování pořádku a kultivování veřejného prostoru a zajistit, aby město poskytovalo zpětnou vazbu a reagovalo na jejich podněty. Otevřená radnice patří mezi principy, které umožní zapojit občany do kontroly a participace na řízení jejich města. Stejně tak hospodaření města by mělo být pro občany naprosto transparentní a nastaveno tak, aby byly veřejné finance šetřeny a efektivně využívány v maximální míře.
order: 1
---

**Piráti chtějí občanům umožnit komfortní komunikaci s úřady a podílet se připomínkami na rozhodování zastupitelstva, efektivně je zapojit do udržování pořádku a kultivování veřejného prostoru a zajistit, aby město poskytovalo zpětnou vazbu a reagovalo na jejich podněty. Otevřená radnice patří mezi principy, které umožní zapojit občany do kontroly a participace na řízení jejich města. Stejně tak hospodaření města by mělo být pro občany naprosto transparentní a nastaveno tak, aby byly veřejné finance šetřeny a efektivně využívány v maximální míře.**

<dl class="c-program-key-point-list">
    <dt>Umožníme občanům snadným přístup k maximu informací.</dt>
    <dd>Chceme zpřístupnit údaje o rozpočtu, ekonomice, dopravě, kriminalitě, životním prostředí, stavbách, jednáních atd. Informace budou k dispozici ve formě open data, automatizovaných výstupů z dnes již fungujících informačních systémů města. Budeme také podporovat zapracování těchto dat do užitečných aplikací, které umožní jednoduchým a individuálně nastavitelným způsobem přístup občanů k tomu, co je v jejich okolí zajímá.</dd>
    <dt>Prosadíme transparentní rozhodování s účastí občanů.</dt>
    <dd>Podpoříme zapojení občanů do rozhodování a jejich sounáležitost s místem, kde žijí. Budeme zveřejňovat termíny zasedání zastupitelstva i veškeré podklady pro ně, a to v dostatečném předstihu. Budeme pořizovat a zveřejňovat v archivu videozáznamy i detailní zápisy včetně hlasování. Připravíme participativní rozpočty a necháme veřejnost skutečně rozhodovat o podobě veřejného prostoru. Budeme iniciovat pravidelná formální i neformální setkání s občany a pečlivě se zabývat veškerými podněty, peticemi a návrhy. Podpoříme místní referenda u sporných otázek s výjimečnou důležitostí a dlouhodobými důsledky.</dd>
    <dt>Zabráníme nevýhodným nákupům a prodejům,</dt>
    <dd>o kterých se veřejnost většinou dozví, až když už je pozdě. O případném nákupu nebo prodeji majetku budeme informovat s předstihem a s maximálním využitím různých informačních kanálů.</dd>
    <dt>Zefektivníme nástroj pro udržování pořádku</dt>
    <dd>a zlepšování veřejného prostoru cistaova.cz, a to zveřejněním fotografií, uvedením termínu do kdy má být situace řešena a odesláním informace o vyřešení občanům, kteří odeslali hlášení, vytvoření týmu, který bude vyhledávat samostatně nedostatky veřejného prostranství a bude dozorovat na vyřešení všech nedostatků.</dd>
    <dt>Vytvoříme přehledný informační portál</dt>
    <dd>pro vyhledávání informací uveřejněných dle zákona č. 106/1999 Sb., který bude obsahovat archiv zveřejněných informací.</dd>
    <dt>Zajistíme podporu místních referend a občanských iniciativ</dt>
    <dd>týkajících se důležitých záměrů města pro občany (např. spalovna nebezpečných odpadů).</dd>
    <dt>Zřídíme elektronický systém,</dt>
    <dd>který bude od občanů, neziskového sektoru a firem shromažďovat žádosti, odpovědi a který <b>umožní veřejnou diskusi</b>.</dd>
    <dt>Budeme prosazovat vyrovnaný a transparentní rozpočet.</dt>
    <dd>Rozpočty v našem podání budou hospodárné, účelné a odůvodněné, a informace o nich budou široce přístupné ve formě rozklikávacího rozpočtu postupně až na úroveň jednotlivých projektů a faktur. Informace bude možné seskupovat podle záměrů, podle dodavatelů, podle druhů a výše nákladů a dalších kritérií. Zveřejníme závěrečné účty i zprávy o přezkoumání hospodaření. S předstihem budeme informovat o plánovaných větších investicích a vytvoříme rezervu pro nenadálé situace.</dd>
    <dt>Realizujeme veřejné zakázky maximálně transparentně.</dt>
    <dd>Vždy se budeme snažit použít takové transparentní řízení a elektronický nástroj, který přiláká nejvíce zájemců, čímž docílíme nejnižší možné ceny. Zároveň musí být zadávací dokumentace na takové úrovni, aby výsledek beze zbytku splňoval požadovaný záměr z pohledu kvality, a přitom nedocházelo ke zbytečnému omezování dodavatelů. Celou zadávací dokumentaci, průběh i výsledek zadávacího řízení zveřejníme strukturovaným způsobem i nad rámec požadovaný zákonem (např. uveřejnění všech nabídek po vyhlášení vítězné nabídky. Všechny smlouvy města budou obsahovat ustanovení chránící město před nadbytečnými vícenáklady.</dd>
    <dt>Budeme poskytovat granty a dotace ne podle známostí, ale podle potřeb.</dt>
    <dd>Ztransparentníme proces přidělování dotací při zachování jeho účelnosti. Dotace budou přidělovány pomocí spravedlivého bodového systému po odpovídající diskuzi hodnotitelů, přičemž přidělování dotací bude v kompetenci komisí s nadpoloviční většinou odborníků. U mimořádných dotací podmíníme možnost jejich poskytnutí odborným zdůvodněním.</dd>
    <dt>Prosadíme transparentní společnosti - pro městské společnosti musí platit to, co pro město.</dt>
    <dd>Společnosti města se musí řídit pravidly pro transparentní společnosti. Znemožníme neprůhledné hospodaření i vyvádění majetku těchto společností. Prosadíme závazná pravidla pro nominace i odměňování osob pověřených k výkonu činností v orgánech společností.</dd>
    <dt>Umožníme občanům právo ovlivňovat podobu okolí</dt>
    <dd>svého domova. Návrhy rozvoje územních plánů, související dokumentaci i současný stav budeme zveřejňovat tak, aby byly přehledné, rychle dostupné a umožňovaly participaci občanů.</dd>   
    <dt>Zabráníme nekalému jednání a střetu zájmů politiků a úředníků - občané musí vědět, kdo řídí město.</dt>
    <dd>Za účelem vyloučení střetu zájmu a prevence korupčního jednání vyzveme všechny radní bez výjimky k pravidelnému zveřejňování majetkových přiznání. Umožníme chráněné oznamování nekalého jednání politiků a úředníků města. Navrhneme etické kodexy pro zastupitele i úředníky upravující nad rámec zákona pravidla pro střet zájmů i poskytování informací.</dd>
</dl>

