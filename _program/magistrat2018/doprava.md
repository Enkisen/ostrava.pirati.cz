---
title: Doprava, parkování a cyklodoprava
shortTitle: Doprava a&nbsp;parkování
uid: doprava
campaignCategoryUid: magistrat2018
campaignGroupUid: volby-2018
approved: #
garant: david.witosz
img: program/doprava.svg
perex: >
  Plynulá doprava a dostatečné kapacity parkovišť jsou předpokladem dobře fungujícího města. Naší snahou bude efektivní rozvoj dopravní obslužnosti a budování dostatečných parkovacích kapacit.
order: 2
---

**Plynulá doprava a dostatečné kapacity parkovišť jsou předpokladem dobře fungujícího města. Naší snahou bude efektivní rozvoj dopravní obslužnosti a budování dostatečných parkovacích kapacit.**

## Bezpečná doprava 

<ul>
  <li>Zajistíme <b>bezpečnost a pořádek ve veřejných dopravních prostředcích</b>, a to umístěním kamer ve všech dopravních prostředcích DPO.</li>
  <li>Na důležitých dopravních uzlech/zastávkách <b>zajistíme přítomnost zaměstnanců DPO</b> pro lepší informovanost cestujících, výpomoc starším osobám či dohled nad čistotou a pořádkem.</li>
</ul>

## Dostatečné a efektivní parkování

<ul>
  <li><b>Budeme usilovat o vybudování parkovacího domu</b> ve vhodné lokalitě blízko Masarykova náměstí. V zastavěných oblastech <b>rozšíříme počet parkovacích míst</b>. Zavedeme aplikaci pro volné parkování. Budeme usilovat o rychlé odtahování autovraků. Pro rezidenty a abonenty vytvoříme bezplatné parkovací zóny s poskytnutím volné časové kapacity pro návštěvy, tyto zóny budou ve vymezeném čase během pracovních dní zpoplatněné pro ostatní návštěvníky centra.</li>
  <li><b>Kvalitní a přesná data, základ správných rozhodnutí.</b> Vybudujeme a rozvineme systémy pro sběr dat o obsazení jednotlivých parkovacích míst. Tato otevřená data o využití parkovacích míst umožní vytvořit aplikaci, která uživatele snadno navede na volné parkovací místo bez zbytečného bloudění a ztráty času. Zároveň umožníme online nákup R karet s jejich následným doručením.</li>
</ul>

## Uvážený rozvoj dopravy nejen uvnitř města

<ul>
  <li>Zasadíme se o co <b>nejrychlejší dobudování Místecké</b>. Ekonomické ztráty pramenící z nedostavění této důležité stavby stojí stát (a tedy i nás, občany) mnohem větší prostředky a každým dnem se tyto ztráty jen a jen navyšují.</li>
  <li>Opravy infrastruktury budeme <b>provádět koordinovaně, efektivně, ve spolupráci s krajem a ŘSD</b>, aby nedocházelo k zablokování celých čtvrtí a opakovaným opravám v krátkém časovém intervalu.</li>
  <li>Podpoříme <b>smysluplnou elektrifikaci dopravy</b>. Budeme zavádět elektrobusy a trolejbusy tam, kde to bude mít ekonomický a ekologický smysl. Budoucnost vidíme i v rozumně nastavených systémech pro sdílení elektrických vozidel. Podpoříme vybudování infrastruktury pro nabíjení v nových hromadných garážích.</li>
  <li>Podpoříme rozvoj MHD jak v úrovni <b>kvality vozového parku</b>, tak ve <b>zvýšení kvality služeb</b> poskytovaných DPO. Zasadíme se o <b>zlepšení pracovních podmínek pro zaměstnance</b> v provozu a údržbě. Každý případný rozvoj infrastruktury budeme konzultovat s občany dotčených oblastí s dostatečným předstihem (již v ideové fázi).</li>
  <li>Budování <b>tramvajových tratí</b> nesmí v žádném případě znamenat snižování počtu parkovacích míst či zvýšení hlučnosti nebo snížení komfortu pobytu – života ve městě.</li>
  <li>Ve spolupráci se státem a krajem podpoříme <b>rozvoj příměstských železničních linek</b>. Prioritou je spojení s městy Havířov, Frýdek-Místek a Opava.</li>
  <li>Budeme stavět <b>nová propojení na místech, kde železniční a automobilová infrastruktura tvoří umělé bariéry</b> pro svobodný pohyb po městě. V synergii s modernizací železničního uzlu Ostrava připravíme projekty různých přemostění, lávek atd. a tak zajistíme pohodlné <b>bezbariérové propojení všech městských částí jak pro chodce, tak pro cyklisty</b>. Prosadíme spojení centra s DOV tramvajovou dopravou, cyklostezkou a stezkou pro pěší. Budeme prosazovat spojení sídliště Fifejdy a centra města pro pěší, cyklisty a lidi na vozíku.</li>
</ul>

## Kvalitní a rozvinutá cyklodoprava

<ul>
  <li><b>Dokončíme síť cyklostezek</b> v rámci stávající dopravní infastruktury, včetně cyklopřechodů a lávek spojující centrum města s ostatními částmi Ostravy. <b>Vybudujeme parkovací boxy</b> na kola u sportovišť, úřadů, obchodních center atd.</li>
  <li>Budeme dál rozvíjet spolupráci města s poskytovateli <b>sdílení kol</b>. V oblasti bikesharingu je třeba zajistit, aby odstavená kola neobtěžovala chodce.</li>
</ul>

