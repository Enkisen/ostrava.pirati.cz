---
title: Otevřená radnice, transparentní hospodaření a participace občanů
shortTitle: Transparence a&nbsp;participace
uid: otevrena-transparentni-participace
campaignCategoryUid: magistrat2018
campaignGroupUid: volby-2018
approved: # https://forum.pirati.cz/viewtopic.php?f=349&t=41530
garant: rostislav.reha
img: program/otevrena-radnice.svg
perex: >
  Piráti chtějí občanům umožnit komfortní komunikaci s úřady a podílet se připomínkami na rozhodování zastupitelstva, efektivně je zapojit do udržování pořádku a kultivování veřejného prostoru a zajistit, aby město poskytovalo zpětnou vazbu a reagovalo na jejich podněty. Otevřená radnice patří mezi principy, které umožní zapojit občany do kontroly a participace na řízení jejich města. Stejně tak hospodaření města by mělo být pro občany naprosto transparentní a nastaveno tak, aby byly veřejné finance šetřeny a efektivně využívány v maximální míře.
order: 1
---

**Piráti chtějí občanům umožnit komfortní komunikaci s úřady a podílet se připomínkami na rozhodování zastupitelstva, efektivně je zapojit do udržování pořádku a kultivování veřejného prostoru a zajistit, aby město poskytovalo zpětnou vazbu a reagovalo na jejich podněty. Otevřená radnice patří mezi principy, které umožní zapojit občany do kontroly a participace na řízení jejich města. Stejně tak hospodaření města by mělo být pro občany naprosto transparentní a nastaveno tak, aby byly veřejné finance šetřeny a efektivně využívány v maximální míře.**

## Maximální přístup k informacím

<ul>
  <li><b>Umožníme občanům snadný přístup k maximu informací</b>. Chceme zpřístupnit údaje o rozpočtu, ekonomice, dopravě, kriminalitě, životním prostředí, stavbách, jednáních atd. Informace budou k dispozici ve formě open data, automatizovaných výstupů z dnes již fungujících informačních systémů města. Budeme také podporovat zapracování těchto dat do užitečných aplikací, které umožní jednoduchým a individuálně nastavitelným způsobem přístup občanů k tomu, co je v jejich okolí zajímá.</li>
  <li><b>Zabráníme nevýhodným nákupům a prodejům</b>, o kterých se veřejnost většinou dozví, až když už je pozdě. O případném nákupu nebo prodeji majetku budeme informovat s předstihem a s maximálním využitím různých informačních kanálů.</li>
  <li><b>Zefektivníme nástroj pro udržování pořádku a zlepšování veřejného prostoru cistaova.cz</b>, a to zveřejněním fotografií, uvedením termínu do kdy má být situace řešena a odesláním informace o vyřešení občanům, kteří odeslali hlášení, vytvoření týmu, který bude vyhledávat samostatně nedostatky veřejného prostranství a bude dozorovat na vyřešení všech nedostatků.</li>
  <li><b>Vytvoříme přehledný informační portál pro vyhledávání informací</b> uveřejněných dle zákona č. 106/1999 Sb., který bude obsahovat archiv zveřejněných informací.</li>
  <li><b>Zřídíme elektronický systém</b>, který bude od občanů, neziskového sektoru a firem shromažďovat žádosti, odpovědi a který umožní veřejnou diskusi.</li>
</ul>

## Vyrovnaný a transparentní rozpočet

<ul>
  <li>Rozpočty v našem podání budou <b>hospodárné, účelné a odůvodněné</b>, a informace o nich budou široce přístupné ve formě <b>rozklikávacího rozpočtu postupně až na úroveň jednotlivých projektů a faktur</b>. Informace bude možné seskupovat podle záměrů, podle dodavatelů, podle druhů a výše nákladů a dalších kritérií.</li>
  <li><b>Zveřejníme závěrečné účty i zprávy o přezkoumání hospodaření.</b> S předstihem budeme informovat o plánovaných větších investicích a vytvoříme rezervu pro nenadálé situace.</li>
</ul>

## Veřejné zakázky maximálně transparentně

<ul>
  <li>Vždy se budeme snažit použít takové <b>transparentní řízení a elektronický nástroj</b>, který přiláká nejvíce zájemců, čímž docílíme nejnižší možné ceny. Zároveň musí být zadávací dokumentace na takové úrovni, aby výsledek beze zbytku splňoval požadovaný záměr z pohledu kvality, a přitom nedocházelo ke zbytečnému omezování dodavatelů.</li>
  <li>Celou <b>zadávací dokumentaci</b>, průběh i výsledek zadávacího řízení <b>zveřejníme strukturovaným způsobem</b> i nad rámec požadovaný zákonem (např. uveřejnění všech nabídek po vyhlášení vítězné nabídky). Všechny smlouvy města budou obsahovat ustanovení chránící město před nadbytečnými vícenáklady.</li>
</ul>

## Spravedlivé granty a dotace

<ul>
  <li>Budeme poskytovat granty a dotace ne podle známostí, ale <b>podle potřeb</b>.</li>
  <li><b>Ztransparentníme proces přidělování dotací při zachování jeho účelnosti.</b> Dotace budou přidělovány pomocí spravedlivého bodového systému po odpovídající diskuzi hodnotitelů, přičemž přidělování dotací bude v kompetenci komisí s nadpoloviční většinou odborníků. U mimořádných dotací podmíníme možnost jejich poskytnutí odborným zdůvodněním.</li>
</ul>

## Transparentní společnosti města řízené odborníky

<ul>
  <li>Prosadíme <b>transparentní společnosti</b> - pro městské společnosti musí platit to, co pro město.</li>
  <li><b>Znemožníme neprůhledné hospodaření</b> i vyvádění majetku těchto společností. Prosadíme závazná pravidla pro nominace i odměňování osob pověřených k výkonu činností v orgánech společností.</li>
</ul>

## Participace občanů na podobě života ve městě

<ul>
  <li><b>Podpoříme zapojení občanů do rozhodování</b> a jejich sounáležitost s místem, kde žijí. Budeme zveřejňovat termíny zasedání zastupitelstva i veškeré podklady pro ně, a to v dostatečném předstihu.</li>
  <li>Budeme pořizovat a zveřejňovat v archivu <b>videozáznamy i detailní zápisy</b> včetně hlasování.</li>
  <li>Připravíme <b>participativní rozpočty</b> a necháme veřejnost skutečně rozhodovat o podobě veřejného prostoru.
Budeme iniciovat <b>pravidelná formální i neformální setkání s občany</b> a pečlivě se zabývat veškerými podněty, peticemi a návrhy.</li>
  <li>Umožníme občanům <b>ovlivňovat podobu okolí svého domova</b>. Návrhy rozvoje územních plánů, související dokumentaci i současný stav budeme zveřejňovat tak, aby byly přehledné, rychle dostupné a umožňovaly participaci občanů.</li>
  <li>Zajistíme podporu místních referend a občanských iniciativ týkajících se důležitých záměrů města pro občany (např. spalovna nebezpečných odpadů).</li>
</ul>

## Zamezení korupce politiků a úředníků

<ul>
  <li><b>Zabráníme nekalému jednání a střetu zájmů</b> politiků a úředníků - občané musí vědět, kdo řídí město.</li>
  <li>Za účelem vyloučení střetu zájmu a prevence korupčního jednání vyzveme všechny radní bez výjimky k <b>pravidelnému zveřejňování majetkových přiznání</b>.</li>
  <li>Umožníme <b>chráněné oznamování nekalého jednání</b> politiků a úředníků města.</li>
  <li>Navrhneme <b>etické kodexy</b> pro zastupitele i úředníky upravující nad rámec zákona pravidla pro střet zájmů i poskytování informací.</li>
</ul>
