---
title: Veřejné a sociální služby
uid: socialni-sluzby
campaignCategoryUid: magistrat2018
campaignGroupUid: volby-2018
approved: #
garant: veronika.murzynova
perex: >
  Ke kvalitnímu životu města patří veřejné služby na úrovni, které budou dostupné pro všechny a budou odpovídat aktuálním potřebám obyvatel. Bezpečnost, dostupná zdravotní péče a bydlení je způsob k zajištění kvalitního života občanů všech věkových kategorií. Posílíme spolupráci mezi městem, obvody a neziskovými organizacemi. Nechceme přenášet odpovědnost na nestátní neziskové organizace skrze použití dotací. Zaměříme se na podporu rodin s dětmi, seniorů i handicapovaných občanů formou individuálních služeb. Bezpečnost občanů Ostravy je pro Piráty zcela zásadní nejen v rámci snahy o zastavení odlivu obyvatel. Obyvatelé Ostravy musí mít pocit bezpečí a v případě jakéhokoliv problému v této oblasti jim musí být poskytnuta okamžitá a efektivní pomoc. 
order: 7
---

**Ke kvalitnímu životu města patří veřejné služby na úrovni, které budou dostupné pro všechny a budou odpovídat aktuálním potřebám obyvatel. Bezpečnost, dostupná zdravotní péče a bydlení je způsob k zajištění kvalitního života občanů všech věkových kategorií. Posílíme spolupráci mezi městem, obvody a neziskovými organizacemi. Nechceme přenášet odpovědnost na nestátní neziskové organizace skrze použití dotací. Zaměříme se na podporu rodin s dětmi, seniorů i handicapovaných občanů formou individuálních služeb. Bezpečnost občanů Ostravy je pro Piráty zcela zásadní nejen v rámci snahy o zastavení odlivu obyvatel. Obyvatelé Ostravy musí mít pocit bezpečí a v případě jakéhokoliv problému v této oblasti jim musí být poskytnuta okamžitá a efektivní pomoc.**

## Dostupné a pohodlné bydlení pro všechny

<ul>
  <li><b>Podpoříme spolupráci jednotlivých městských obvodů</b>, sociálních orgánů města, Úřadu práce ČR, neziskových organizací a samotných komunit v řešení problémů, se kterými se v Ostravě potýkáme.</li>
  <li><b>Nebudeme podporovat obchod s chudobou</b> a chceme aktivně řešit vytváření ghett a parazitování spekulantů na podporách z předražených nájmů.</li>
  <li>Zasadíme se o stanovení <b>místně obvyklého nájemného</b> místo uvalování bezdoplatkových zón, které vedou k vytváření sociálně vyloučených lokalit, což zásadně odmítáme.</li>
  <li><b>Podpoříme současné sociální bydlení i vznik dalšího takového bydlení</b>, dále startovacích bytů, bezbariérových bytů a domů s pečovatelskou službou vytvořením dlouhodobého a realizovatelného akčního plánu.</li>
  <li>Při tvorbě územních plánů upřednostníme <b>dostupnost bydlení pro místní obyvatele</b> a využití prázdných objektů k bydlení či zástavu proluk, vše s jasným a reálným konceptem rozvoje bydlení ve městě.</li>
</ul>

## Sociální podpora a služby pro všechny, kdo je potřebují

<ul>
  <li><b>Budeme pomáhat mladým rodinám</b> při získávání financí z dotačních titulů spojených s bydlením.</li>
  <li>Chceme zajistit poskytování individuálních služeb pro osoby se zdravotním znevýhodněním.</li>
  <li>Ve spolupráci s krajem podpoříme <b>rozšíření kapacity odlehčovacích služeb</b> a zřízení soukromé městské odlehčovací služby.</li>
  <li><b>Rozšíříme služby Senior Taxi</b> ve všech obvodech na držitele průkazů ZTP a ZTP/P, sjednotíme věkovou hranici pro používání služby a poplatky.</li>
</ul>

## Bezpečnost obyvatel Ostravy

<ul>
  <li>Budeme informovat občany o „jejich“ územně odpovědných strážnících městské police, včetně vytvoření komunikační linky na příslušné osoby. <b>Okrskový policista by měl být partnerem</b> občanů ve své lokalitě.</li>
  <li>Na základě dostupných dat zpracujeme <b>analýzu efektivnosti působení Policie</b> a zasadíme se o zveřejnění co nejvíce relevantních údajů ve formě otevřených dat.</li>
  <li>Zajistíme <b>bezpečnou dopravu v blízkosti škol</b>.</li>
  <li>Zajistíme, aby <b>městská policie pracovala systematicky</b> a nezaměřovala se v určitou dobu jen na jednu lokalitu, aby byla vidět a spolupracovala s místními autoritami a hlavně s občany.</li>
  <li>Zvýšíme počet <b>asistentů prevence kriminality v rizikových místech</b> a časech na základě kompletní analýzy.</li>
</ul>

## Transparentní zdravotnictví všem na dosah

V souladu s programem Otevřené a moderní radnice se zasadíme o <b>průhledné financování Městské nemocnice Ostrava</b> tak, aby si každý občan mohl prohlédnout, jak MNO hospodaří. Současně chceme zajistit <b>zvýšení dostupnosti odborné zdravotní péče</b> (pomoc lékařům zajištěním zvýhodněného bydlení, smlouvou o snížení nájmu ve vhodných prostorách a další nepřímou podporou).
