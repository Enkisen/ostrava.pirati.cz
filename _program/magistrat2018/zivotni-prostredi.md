---
title: Životní prostředí
uid: zivotni-prostredi
campaignCategoryUid: magistrat2018
campaignGroupUid: volby-2018
approved: #
garant: rostislav.reha
perex: >
  Životní prostředí vnímáme komplexně jako prostředí, ve kterém žijeme. Naše vize nejsou jen o přírodě a její ochraně, ale cítíme k ní velký respekt, k jejím schopnostem s velmi inspirativním přínosem i pro život ve městě. Pokud chráníme životní prostředí, chráníme tak i sebe, své zdraví, svůj životní prostor i místo ve svém okolí.
order: 3
---

**Životní prostředí vnímáme komplexně jako prostředí, ve kterém žijeme. Naše vize nejsou jen o přírodě a její ochraně, ale cítíme k ní velký respekt, k jejím schopnostem s velmi inspirativním přínosem i pro život ve městě. Pokud chráníme životní prostředí, chráníme tak i sebe, své zdraví, svůj životní prostor i místo ve svém okolí.**

## Ovzduší: Aby se nám dýchalo lépe

<ul>
  <li>Kotlíkové dotace vnímáme pozitivně, prosazujeme však změnu v přístupu k poskytování dotací - více komunikace ze strany města a přímá pomoc úředníků při získávání dotace.</li>
  <li>Budeme požadovat <b>kompenzační opatření při výstavbě a rekonstrukcích</b> (zelené plochy, vertikální zahrady, zelené odhlučňovací stěny a střechy), i v městských projektech.</li>
  <li>Budeme požadovat <b>omezení vzniku nových zdrojů znečištění</b> a vytvoříme projekty pro měření emisí a identifikaci jejich zdrojů (dosud neměřené emise v průmyslových provozech).</li>
  <li>Chceme udržovat <b>trvale zelené pásy kolem silnic</b> a podporovat výstavbu izolační zeleně.</li>
  <li>Vyvoláme jednání o zařazení městských a příměstských lesů z hospodářských na lesy zvláštního určení.</li>
  <li>Podpoříme <b>motivaci k využívání hromadné dopravy</b> (slevy na dlouhodobé jízdné) a cyklodopravy (propojení cyklostezek mezi Ostravou a všemi okolními městy).</li>
</ul>

## Mikroklima a hospodaření s vodou: Lepší prostředí pro život v městě

<ul>
  <li>Revitalizujeme a dále budeme <b>rozvíjet městskou zeleň</b>.</li>
  <li>Doplníme kompenzační opatření při výstavbě a rekonstrukcích o <b>retenční nádrže na jímání a využití srážkových vod</b> - aplikace vertikálních zahrad v intravilánu, zelených fasád, zelené střechy pro zvýšení retenční schopnosti v městské zástavbě (i jako protipovodňová opatření).</li>
  <li>Chceme <b>chodníky bez jedů</b> pro naše děti (interní zákaz používání herbicidů na bázi glyfosátu).</li>
  <li><b>Budeme využívat šedou vodu</b> v objektech obcí, podpora její využívání v rámci staveb a rekonstrukcí.</li>
  <li>Aktualizujeme a plně <b>zveřejníme kompletní pasportizaci městské zeleně</b> k veřejné kontrole.</li>
  <li>Vytvoříme teplotní mapy městských částí k zjištění a <b>odstranění teplotních hotspotů</b>.</li>
</ul>

## Odpadové hospodářství: Nejlepší je odpad, který nevznikne

<ul>
  <li>Prosadíme <b>snižování produkce směsného komunálního odpadu</b> (SKO) pomocí motivačních programů, rozšíření odděleného sběru a pod. Podpora využití systému PAYT (co vytřídíš, to neplatíš).</li>
  <li>Budeme podporovat <b>separaci bioodpadů</b> na sídlištích (bioodpad tvoří okolo 40 % obsahu SKO).</li>
  <li>Rozšíříme <b>sběr oddělených komodit</b> o použité oleje z domácnosti (olej do výlevky nepatří) a drobný kovoodpad v individuální zástavbě.</li>
</ul>

## Ostrava Smart City: Řídíme město chytře

<ul>
  <li>Úpravíme veřejného osvětlení - <b>popereme se se světelným smogem</b>.</li>
  <li>Chceme analyzovat možnosti <b>inteligentního řízení dopravy</b> ve městě Ostrava a jeho uplatnění.</li>
  <li>Podporujeme co <b>nejširší otevřené informace o stavu ovzduší a dalších složek ŽP přímo na portálu města</b>, podpoříme zvýšení informovanosti obyvatel a návštěvníků pomocí připojení zdarma (využití dotačního programu WiFi4EU).</li>
</ul>

## Ekologické zátěže: Chceme město, kde se dá žít

<ul>
  <li>Budeme požadovat výběr <b>skutečně efektivních způsobů sanace a likvidace ekologických zátěží</b> s ohledem na minimalizaci obtěžování a bezpečí obyvatel Ostravy a provádění rekultivací způsobem přírodě blízkých (např. přirozená sukcese).</li>
  <li><b>Zamezíme vzniku nových ekologických zátěží při rekultivacích</b> a odstraňování těch původních, jak je tomu v případě např. kalů z Lagun Ostramo.</li>
  <li>Vyvoláme jednání se státem a vlastníky <b>pozemků postižených důlní činností</b> v katastru města Ostravy s požadavkem na možnosti převedení do majetku města a jejich dalšímu rozvoji a využití.</li>
</ul>
