---
title: Efektivní a bezpečná doprava, dostatečné parkování a cyklodoprava
uid: efektivni-doprava
campaignCategoryUid: magistrat2018
campaignGroupUid: volby-2018
approved: #
garant: david.witosz
perex: >
  Plynulá doprava a dostatečné kapacity parkovišť jsou předpokladem dobře fungujícího města. Naší snahou bude efektivní rozvoj dopravní obslužnosti a budování dostatečných parkovacích kapacit.
order: 2
---

**Plynulá doprava a dostatečné kapacity parkovišť jsou předpokladem dobře fungujícího města. Naší snahou bude efektivní rozvoj dopravní obslužnosti a budování dostatečných parkovacích kapacit.**

<dl class="c-program-key-point-list">
    <dt>Budeme prosazovat spojení sídliště Fifejdy a centra města</dt>
    <dd>lávkou pro pěší, cyklisty a lidi na vozíku. <b>Budeme usilovat o vybudování parkovacího domu</b> ve vhodné lokalitě blízko Masarykova náměstí. V zastavěných oblastech <b>rozšíříme počet parkovacích míst</b>. Zavedeme aplikaci pro volné parkování. Budeme usilovat o rychlé odtahování autovraků. Pro rezidenty a abonenty vytvoříme bezplatné parkovací zóny s poskytnutím volné časové kapacity pro návštěvy, tyto zóny budou ve vymezeném čase během pracovních dní zpoplatněné pro ostatní návštěvníky centra.</dd>
    <dt>Kvalitní a přesná data, základ správných rozhodnutí.</dt>
    <dd>Vybudujeme a rozvineme systémy pro sběr dat o obsazení jednotlivých parkovacích míst. Tato otevřená data o využití parkovacích míst umožní vytvořit <b>aplikaci, která uživatele snadno navede na volné parkovací místo</b> bez zbytečného bloudění a ztráty času. Tato data spolu. Zároveň umožníme online nákup R karet s jejich následným doručením.</dd>
    <dt>Zajistíme bezpečnost ve veřejných dopravních prostředcích,</dt>
    <dd>a to umístěním kamer ve všech dopravních prostředcích DPO. Na důležitých dopravních uzlech zajistíme přítomnost zaměstnanců DPO pro lepší informovanost cestujících, výpomoc starším osobám či dohled nad čistotou a pořádkem.</dd>
    <dt>Dokončíme síť cyklostezek</dt>
    <dd>v rámci stávající dopravní infastruktury, včetně cyklopřechodů a lávek spojující centrum města s ostatními částmi Ostravy. <b>Vybudujeme parkovací boxy na kola</b> u sportovišť, úřadů, obchodních center atd.</dd>
    <dt>Prosadíme spojení centra s DOV</dt>
    <dd>tramvajovou dopravou, cyklostezkou a stezkou pro pěší.</dd>
    <dt>Zasadíme se o co nejrychlejší dobudování Místecké.</dt>
    <dd>Ve spolupráci s ŘSD a dotčenými občany dohodneme kompenzace vlastníkům bytových jednotek na ulici Místecké tak, aby se toto úzké hrdlo se stalo co nejdříve minulostí. Ekonomické ztráty pramenící z nedostavění této důležité stavby stojí stát (a tedy i nás, občany) mnohem větší prostředky a každým dnem se tyto ztráty jen a jen navyšují.</dd>
    <dt>Napravíme vnitřní zadluženost na dopravní infrastruktuře.</dt>
    <dd>Opravy infrastruktury budeme provádět koordinovaně, efektivně, ve spolupráci s krajem a ŘSD, aby nedocházelo k zablokování celých čtvrtí a opakovaným opravám v krátkém časovém intervalu.</dd>
    <dt>Podpoříme smysluplnou elektrifikaci dopravy.</dt>
    <dd>Budeme zavádět elektrobusy a trolejbusy tam, kde to bude mít ekonomický a ekologický smysl. Budoucnost vidíme i v rozumně nastavených systémech pro sdílení elektrických vozidel. Podpoříme vybudování infrastruktury pro nabíjení v nových hromadných garážích.</dd>
    <dt>Podpoříme rozvoj MHD</dt>
    <dd>jak v úrovni <b>kvality vozového parku</b>, tak ve <b>zvýšení kvality služeb</b> poskytovaných DPO. Zasadíme se o <b>zlepšení pracovních podmínek</b> pro zaměstnance v provozu a údržbě. Každý případný rozvoj infrastruktury budeme konzultovat s občany dotčených oblastí s dostatečným předstihem (již v ideové fázi).</dd>
    <dt>Budování tramvajových tratí</dt>
    <dd>nesmí v žádném případě znamenat snižování počtu parkovacích míst či zvýšení hlučnosti nebo snížení komfortu pobytu – života ve městě.</dd>
    <dt>Ve spolupráci se státem a krajem podpoříme rozvoj příměstských železničních linek.</dt>
    <dd>Prioritou je spojení s městy Havířov, Frýdek-Místek a Opava.</dd>
    <dt>Budeme stavět nová propojení</dt>
    <dd>na místech, kde železniční a automobilová infrastruktura tvoří umělé bariéry pro svobodný pohyb po městě. V synergii s modernizací železničního uzlu Ostrava připravíme projekty přemostění, různých lávek, a tak zajistíme pohodlné bezbariérové propojení všech městských částí jak pro chodce, tak pro cyklisty.</dd>
    <dt>Budeme dál rozvíjet spolupráci města s poskytovateli sdílení kol.</dt>
    <dd>V oblasti bikesharingu je třeba zajistit, aby odstavená kola neobtěžovala chodce.</dd>
</dl>

