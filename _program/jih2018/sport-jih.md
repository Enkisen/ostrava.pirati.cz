---
title: Sport
shortTitle: Sport
uid: sport-jih
campaignCategoryUid: jih2018
campaignGroupUid: volby-2018
approved: #
garant: robert.kolena
img: program/sport.png
perex: >
  Naší prioritou je zajištění sportovních činností pro děti a mládež. Jsme přesvědčení, že obvod má podporovat sportovní kluby a spolky s různým zaměřením.
order: 9
---

**Naší prioritou je zajištění sportovních činností pro děti a mládež. Jsme přesvědčení, že obvod má podporovat sportovní kluby a spolky s různým zaměřením.**

<dl class="c-program-key-point-list">
  <dt>Podpora dětí a mládeže</dt><br />
  <dd>Podpora dětí a mládeže je zásadním bodem pirátského sportovního programu. Děti a dospívající musejí mít možnosti a podmínky pro to, aby mohli svůj volný čas trávit sportem. Nejprve ale potřebujeme sport na Jihu zmapovat, proto vytvoříme registr sportovních klubů Ostravy-Jih, který bude veřejnosti přístupný pro jednoduché dohledání. Využijí ho například rodiče, kteří hledají kroužky a sportovní aktivity pro své potomky.<br />
  Prosazujeme zásadní změnu toho, jak jsou financovány sportovních oddíly a kluby. Chceme rovnoměrnější rozložení podpory ze strany obvodu – například podporu na sportovní vybavení by měly získat kluby, které vykazují zájem dětí i úspěchy v práci s mládeží (tj. účast na soutěžích a vystoupeních, ocenění, případně pokračování mladých sportovců v jiných klubech). Uvedené skutečnosti budeme zohledňovat při poskytování dotací na kulturní a sportovní aktivity, kde je potřeba provést revize. Současný stav financování je nepřijatelný taky z důvodu jednostranného zaměření obvodu na fotbal, protože velká část sportovních aktivit (např. bojové sporty, silové sporty, fitness) zůstává upozaděna.</dd>
  
  <dt>Renovace hřišť a sportovišť</dt><br />
  <dd>Rekonstrukce a výstavba nových sportovišť jsou primárně cílena právě na tuto oblast sportu. Bohužel to ale nestačí. Zaměřit se chceme taky na tzv. workoutová hřiště, venkovní cvičiště pro cvičení s vlastní vahou, která jsou otevřená široké veřejnosti. Musíme je adekvátně dovybavit pro skutečně plnohodnotné cvičení, a to i např. pro lidi na vozíku nebo s jiným zdravotním omezením. Stejně tak finančně podpoříme výstavbu bezbariérových přístupů do co největšího počtu sportovišť, hřišť a center volného času. Nutné je také revidovat správu dětských hřišť a zlepšit kvalitu jejich údržby. Často jsou v tristním nebo znečištěném stavu, a proto je nutné zaměřit se zejména na jejich rekonstrukci a udržování v čistotě.</dd>
  
  <dt>Transparentní financování</dt><br />
  <dd>Finanční operace s veřejnými penězi musí mít možnost veřejnost jednoduše kontrolovat na webových stránkách městského obvodu, kde se budou poskytovat detailní informace. Současný stav je naprosto nedostatečný a hlavně složitý na pochopení. Budeme zveřejňovat seznam poskytnutých darů a dotací v intencích, v jakých to umožňují právní předpisy. Důsledně se bude také kontrolovat účelnost vynaložení těchto finančních prostředků. Rovněž se zasadíme o co největší možnost svobodného přístupu k těmto informacím, v současnosti je tomuto často cíleně zamezováno obstrukcemi a  různými kličkami ze strany současného vedení obvodu.</dd>
</dl>
