---
layout: post
category: CLANKY
title: 'Staňte se hrdinou, pusťte si žilou s Piráty'
date: 2019-06-15T08:00:00.000Z
author: Jana Ožanová
image: posts/darovani-krve.jpg
tags:
  - Ostrava
  - Zdravotnictví
---

Ostrava, 14. června 2019 – **Dnes je světový den dárců krve. Je věnován všem, kteří dobrovolně a nezištně darují svou nejcennější tekutinu pro záchranu druhého člověka. Motto letošního Světového dne zní „Každý dárce je hrdina“. Staňte se hrdinou i vy a přidejte se k naší iniciativě Pusťte si žilou s Piráty. Běžte dnes nebo kdykoliv do konce června darovat krev do vaší nejbližší nemocnice. Každá kapka krve může pomoct, největší smysl má ale pravidelné dárcovství krve.**

Podle Českého červeného kříže v ČR stále roste potřeba dárcovské krve. V posledních letech nestačí počet nových dárců krve vyrovnat jejich úbytek daný věkem či nemocemi. V roce 2018 tak např. ubylo 15 000 dárců. Pokud bude tento trend pokračovat, v budoucnu nemusí být dost krve pro nemocné.
 
Ve světě je již v 62 zemích dosaženo u dárcovství tzv. plné krve 100% bezplatnosti. Česká republika se v případě plné krve řadí k zemím s čistě bezpříspěvkovým dárcovstvím, v případě krevní plazmy tomu tak bohužel není. 

Pojďte to s námi změnit a pusťte si žilou s Piráty. Stát se dárcem krve je výzvou pro každého zdravého člověka – podrobnosti najdete [zde](http://www.cervenykriz.eu/darcovstvikrve).

- - -
