---
layout: post
category: CLANKY
title: 'Kamil Vrubl končí ve funkci předsedy představenstva společnosti Vítkovice Aréna'
date: 2019-05-29T04:00:00.000Z
author: Jana Ožanová
image: posts/vitkovice-arena.jpg
tags:
  - Ostrava
  - Sport
  - Andrea-Hoffmannová
---

Ostrava, 28. května 2019 - **Rada města v pozici valné hromady odvolala z funkce člena a zároveň předsedy představenstva společnosti Vítkovice Aréna Kamila Vrubla. V čele společnosti byl 11 let a svou funkci opustí po oboustranné dohodě 30. června. Výběrové řízení na nového předsedu představenstva bude brzy vyhlášeno.**

> „K odvolání dochází po vzájemné dohodě. Přišel s tím, že je čas na změnu a my si řekli, že je to možnost dát společnosti nový impuls. Kamilu Vrublovi patří poděkování za dobře odvedenou práci a přeji mu úspěch v jeho dalším profesním životě,“

řekla po skončení rady resortní náměstkyně, Pirátka Andrea Hoffmannová.

> „V nejbližších dnech vyhlásíme transparentní výběrové řízení na obsazení pozice člena představenstva společnosti. Na představenstvu společnosti potom bude, aby rozhodlo, kdo z jejich tří členů se stane jejím předsedou. Věřím, že do čela společnosti získáme osobnost, která Vítkovice Arénu posune zase dopředu,“

uvedla dále Hoffmannová.

Radou byl dočasně zvolen jako člen představenstva společnosti současný předseda dozorčí rady Vítkovice Arény Libor Folwarczny tak, aby představenstvo bylo do konce výběrového řízení plně funkční a nebyl ohrožen chod společnosti. 

- - -


