---
layout: post
category: CLANKY
title: 'Ostravští Piráti organizují výzvu "SOUSEDI SENIORŮM". Má aktivizovat obyvatele k pomoci ve svém okolí.'
date: 2020-03-21T08:00:00.000Z
author: Jana Ožanová
image: posts/coronavirus1.jpg
tags:
 - Ostrava
 - Zdravotnictví
 - Sociální-bydlení
 - Rodina
---
Ostrava, 21. března 2020 – **Koronavirus nechodí po horách, ale po lidech. Mezi vůbec nejzranitelnější skupinu patří lidé vyššího věku. Piráti z Ostravy připravili online výzvu k tisku letáku a vyvěšení v místě bydliště. Leták s výzvou má seniory informovat o možnostech pomoci a důležitých kontaktech. Každý, kdo nabízí sousedům - seniorům svou pomoc, se zároveň může přímo na leták zapsat.**

----

>TEXT VÝZVY:

Milí Ostraváci,

nabídněte prosím svým rodinám a starším sousedům ve svém okolí pomoc. Internet je nabitý informacemi o koronaviru, ale k seniorům se nemusí vždy dostat.

Starší generace je momentálně nejvíc zranitelná a bohužel zdaleka ne všichni využívají služeb dobrovolníků. Situace je o to více kritická, že počet nakažených se odhaduje několikanásobně větší, než je aktuálně pozitivně testovaných.

Senioři buď nechtějí zatěžovat své okolí nebo jen nedůvěřují cizím lidem. Vás rodina zná, stejně tak vás znají vaši sousedé, od vás tak pomoc snadněji přijmou.

Proto jsme připravili leták, který můžete vytisknout a pověsit ve vašem vchodě na nástěnku, výtah nebo dveře. Zároveň se na něj rovnou můžete zapsat a nabídnout svou pomoc sousedům. Doručte taky první stranu vašim starším příbuzným a hlavně s nimi nezapomeňte zůstat v kontaktu.

Letáky ke stažení k tisku:
*[Leták ve formátu A4](https://1url.cz/@A4)
*[Leták ve formátu A3](https://1url.cz/@A3)

☎️ MĚSTSKÉ KRIZOVÉ LINKY - jen pro potřebné:

Město Ostrava: 800 199 922

**Ostrava-Poruba:** 599 481 500 (pracovní dny od 8.00 - 12.00)

**Ostrava-Jih:** 736 166 126 (denně od 8 - 18 hodin)

**Moravská Ostrava a Přívoz:** 599 442 999 (Po, St: 8.00 - 11.30, 12.30 - 17.00; Út, Čt: 8.00 - 11.30, 12.30 - 14.00)

**Mariánské Hory a Hulváky:** 599 459 200 (ústředna), 599 459 222 a 770 136 079 (objednávky na nákupy 8.00 - 14.00)

**Slezská Ostrava:** +420 724 676 254, +420 602 369 430 (pomoc s nákupy potravin a léků 7.00 - 15.00)

---

Úvodní obrázek zdroj: mattthewafflecat \[[Pixabay License](https://pixabay.com/service/license/)\], [z Pixabay](https://pixabay.com/illustrations/coronavirus-covid-19-virus-corona-4945950/).




