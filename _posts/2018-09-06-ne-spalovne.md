---
layout: post
category: CLANKY
title: '„Společnost SUEZ klame veřejnost,“ kritizují Piráti výroky o spalovně nebezpečných odpadů'
date: 2019-02-27T10:00:00.000Z
author: Rostislav Řeha
authorId: rostislav.reha
image: posts/spalovna1.jpg
tags: 'Ostrava Ekologie Rostislav-Řeha Jan-Nezhyba Zuzana-Klusová'
---

Ostrava, 27. 2. 2019 - *„Stát si za svým a hájit svůj byznys je pochopitelné, ale lhát se prostě nemá. Obzvláště ne Ostravanům ohledně ovzduší,“* komentuje pirátský garant pro životní prostředí Jan Nezhyba výroky Petra Špičáka, technického ředitele společnosti SUEZ. Ten [v článku uveřejněném na iDNES.cz](https://www.idnes.cz/ostrava/zpravy/spalovna-ostrava-suez-spalovny-odpad-odpady-moravskoslezsky-kraj.A190221_459063_ostrava-zpravy_jog "iDNES.cz: Ostrava je proti plánům na novou spalovnu, vadí jí emise i nárůst dopravy")  minulý týden uvedl ohledně stavby nové spalovny nebezpečných odpadů několik zavádějících tvrzení.

<div>
 <center><iframe width="560" height="315" src="https://www.youtube.com/embed/8eytZGwFdVk" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></center>
 <center><i>VIDEO: Pozvánka Pirátů na veřejné projednání stavby spalovny nebezpečných odpadů</i></center>
 <br>
</div>

Piráti se proti stavbě spalovny nebezpečných odpadů postavili už loni na podzim, kdy začali sbírat podpisy pod petici. *„Chtěli bychom upřesnit některá tvrzení, která jsou zavádějící a mohou ve veřejnosti vzbudit dojem, že další spalovna je nezbytná a nepřináší skoro žádná rizika. To není pravda a lidé by to měli vědět,“* říká Zuzana Klusová z krajského vedení Pirátů v Moravskoslezském kraji.

## 3 největší mýty o spalovně

<ol>
 <li>
  <p><i><b>„Nové zařízení ovzduší nezhorší… je srovnatelné s jedním domkem topícím pevnými palivy.“</b></i></p>
  <p>Piráti: Tvrdit, že spalovna je asi tak nebezpečná jako jeden rodinný domek, je mírně řečeno velmi manipulativní. Je pravdou, že množství prachu nebo-li tuhých znečišťujících látek, které spalovna bude vypouštět, není v kontextu ostravského ovzduší nijak enormní. Přesto je to další zdroj do prostředí, kde lidé valnou část zimy dýchají vzduch vysoce překračující zákonem dané limity. Skutečný problém ale vězí jinde. <strong>Jsou jím těžké kovy – zejména arsen a rtuť</strong>. Ty se totiž vážou na prachové částice, které vdechujeme do plic, kde škodí a tráví nás postupně.</p>
  <p>Spalovna za rok do ovzduší vypustí necelých <strong>5 kilo arsenu a 3 kila rtuti</strong>. Takové množství arsenu by pro představu dokázalo zabít 25 000 lidí. <a href="https://www.lidovky.cz/domov/cesko-je-ctvrtym-nejvetsim-znecistovatelem-ovzdusi-rtuti-kvuli-tezbe-hnedeho-uhli-rika-studie.A180926_144120_ln_domov_ele">Nebezpečí rtuti</a> je pro změnu v tom, že se v organismu kumuluje, přijímáme ji také ve vodě a potravinách. Proč má takovou zátěž pro životní prostředí nést na svých bedrech opět Ostrava?</p>
 </li><li>
  <p><i><b>„Kapacita je nedostatečná, nestíháme odstranit to, co region vyprodukuje.“</b></i></p>
  <p>Tvrzení má vzbudit dojem, že Moravskoslezský kraj další spalovnu nutně potřebuje. To ale není pravda. V <a href="https://portal.cenia.cz/eiasea/detail/EIA_OV9201">dokumentaci</a>, kterou předložil SUEZ k hodnocení záměru, se na straně 21 jasně píše, že z Moravskoslezského kraje pochází jen necelé dvě třetiny odpadu, který se ve spalovně pálí. Třetina se dováží už teď z jiných koutů Česka. Je dobré si uvědomit, že stávající spalovna nebezpečných odpadů v Ostravě je největší takovou spalovnou v Česku. Nová spalovna má stávající kapacitu zdvojnásobit.</p>
  <p><img src="/assets/img/posts/ne-spalovne-cennzo.png" alt="Obrázek - CENNZO Ostrava: Dokumentace vlivu záměru na životní prostředí" title="CENNZO Ostrava: Dokumentace vlivu záměru na životní prostředí"></p>
 </li><li>
   <p><i><b>„Kraj podle údajů za rok 2017 vyprodukuje za rok 350 tisíc tun. „Z toho vhodných pro zpracování ve spalovně nebezpečných odpadů je 40 tisíc tun ročně.“</b></i></p>
  <p>Otázkou je, proč se tedy z těch 40 000 tun nepálí většina v ostravské spalovně? Ta má celkovou kapacitu jen 25 000 tun a přitom se třetina musí dovážet z jiných krajů. Nerozumíme tomu, proč se vedení společnosti SUEZ domnívá, že v budoucnu náš kraj vyrobí 40 000 tun nebezpečného odpadu vhodného ke spalování v nové spalovně. Zařízení má mít totiž velmi obdobnou respektive tutéž technologii jako ta, která už stojí. Například kaly z ostravských lagun zde spalovat nelze a ani do budoucna nepůjde. </p>
  <p>Zavádějící je také údaj o celkové produkci nebezpečných odpadů v kraji. Za rok 2017 sice náš kraj  skutečně vyprodukoval necelých 340 tisíc tun nebezpečných odpadů, jedná se ale ve srovnání s předchozími léty o skokový nárůst o více jak polovinu. Pokud zprůměrujeme množství nebezpečného odpadu vyprodukovaného v Moravskoslezském kraji v předchozích 5 letech, tedy od roku 2012 do roku 2016, zjistíme, že průměr je pouze 223 tisíc tun (<a href="https://www.mzp.cz/C1257458002F0DC7/cz/produkce_odpadu_v_cr/$FILE/OODP_Produkce_kraje_2009_2017-20181003.pdf">viz přehled ministerstva životního prostředí</a>).</p>
 </li>
</ol>

## Víte, že...

<ul>
 <li>
  <p>problémem nejsou pouze jedy vypouštěné do ovzduší, ale také <strong>jedovatý odpad</strong>, který po spalování zůstane.</p>
  <p>Jde o <strong>120 kg arsenu</strong> a jeho sloučenin a přes <strong>200 kg sloučenin rtuti</strong>, 2 kilogramy rtuti v odpadních vodách. Součástí odpadů po spalování nebezpečného odpadu jsou také polychlorované bifenyly, dioxiny a furany, které jsou nebezpečné i ve stopovém množství.</p>
 </li><li>
  <p>pokud spalovna nenaplní kapacitu a nebude chtít odpad dovážet, bude její provoz doplácet kraj v řádech až desítek milionů. Podobně tomu je i dnes v Německu.</p>
 </li><li>
  <p>pokud bude v kraji na ústupu těžký průmysl, množství nebezpečného odpadu se bude snižovat a investorovi nezbude nic jiného než odpad dovážet, aby naplnil kapacitu. Jen těžko investici za stovky milionů odepíše, bude dobrovolně prodělávat nebo spalovnu zavře.</p>
 </li>
 </ul>
 
## Pirátí nechtějí, aby se z Ostravy stala popelnice Česka! Pomozte nám tomu zabránit!

- Přijďte na veřejné projednávání 6. března 2019 viz [pozvánka]({{'pozvanka-spalovna_3_2019.pdf' | prepend: '/assets/pdf/' | relative_url}} "Posouzení vlivů záměru „CENNZO Ostrava“ na životní prostředí podle zákona č. 100/2001 Sb., ve znění pozdějších předpisů – oznámení veřejného projednání dokumentace")
- [Podepište petici](https://ostrava.pirati.cz/assets/pdf/petice-spalovna.pdf "Petice proti spalovně")

## Jak můžete naši petici podpořit?

<dl class="c-program-key-point-list">
<dt>Můžete ji podepsat</dt>
<br />
<dd>Petice je k dispozici v poslanecké kanceláři České pirátské strany (Nádražní&nbsp;1248/16, 702&nbsp;00&nbsp;Ostrava, +420 737 480 813) a na každé akci Pirátů. Další prostory budou v&nbsp;budoucnu přibývat.</dd>
<dt>Můžete nabídnout svůj prostor k podpisům Petice</dt>
<br />
<dd>Pokud máte restauraci, obchod či jiné vhodné místo, napište nám a my vás uvedeme na našich stránkách a pomůžeme s úpravou prostoru.</dd>
<dt>Můžete sbírat podpisy sami</dt>
<br />
<dd>Stáhněte si <a href="{{ 'assets/pdf/petice-spalovna.pdf' | relative_url }}">Petici</a>, vytiskněte ji a sepněte sešívačkou a dejte ji k podpisu lidem ve vašem okolí. Je nutné sbírat podpisy v souladu s <a href="https://www.zakonyprolidi.cz/cs/1990-85">petičním zákonem</a> a pokud zaplníte podpisové archy, vytiskněte si Petici znovu a můžete stejným způsobem pokračovat. Zaplněné petice je potřeba dopravit (osobně nebo poštou) do poslanecké kanceláře (Denisova&nbsp;639/2&nbsp;,&nbsp;3.&nbsp;patro,&nbsp;702&nbsp;00&nbsp;Moravská&nbsp;Ostrava&nbsp;a&nbsp;Přívoz, +420&nbsp;737&nbsp;480&nbsp;813).</dd>
</dl> 

- - -

## NE spalovně! Piráti budou bránit Ostravu před dalším znečištěním

Ostrava, 5. 9. 2018 - Ostravští Piráti nesouhlasí se záměrem společnosti SUEZ vybudovat v Mariánských Horách spalovnu nebezpečných odpadů. Poukazují na to, že podstatná část Moravskosleszského kraje už nyní trpí výrazně zhoršenou kvalitou ovzduší, když jsou zde dlouhodobě překračovány imisní limity. Zároveň nebyla dostatečně odůvodněna potřeba nové spalovny a z dostupných dat vyplývá, že pro naplnění její kapacity bude nutné do Ostravy svážet nebezpečný odpad nejen z celého Moravskoslezského, ale  i z jiných krajů. Proto Piráti začínají se sběrem podpisů pod petici proti její výstavbě, zároveň se chtějí účastnit i nadcházejícího řízení a využít veškeré zákonné prostředky k tomu, aby obyvatelům Ostravy nepřibyl k těm současným ještě další  zdroj znečištění. 

> „Z výše uvedených důvodů se Piráti spolu s dalšími občany Ostravy rozhodli vytvořit petici »Stop spalovně nebezpečných odpadů v Ostravě«. Chceme získat podporu a sesbírat podpisy všech Ostravanů, kteří si stejně jako my myslí, že stavbou dalších komínů cesta k čistému ovzduší nepovede,“

řekl kandidát Pirátů na primátora David Witosz.

Po letech planých slibů, plánování, bezzubých opatření a řadě PR akcích se kvalita ovzduší zlepšuje jen pomalu. Ostravané se stále dusí – ať už vinou fotosmogu, nezvládnutému odtěžování lagun a nebo kvůli inverznímu charakteru počasí. Krajina je už nyní zatížena znečištěním z různorodých zdrojů, které tu a tam doplňují lokální topeniště, jinde hustá doprava a zhoršují i přeshraniční vlivy. Nyní má do tohoto mixu přibýt i spalovna nebezpečných odpadů.

> „Je na čase, aby zdrojů znečištění na Ostravsku ubývalo. Potřebujeme, aby se podobné projekty posuzovaly s rozmyslem a s ohledem na změny, které je nutné udělat, aby se obyvatelé Ostravy doškali zlepšení kvality ovzduší. Stávající zdroje znečištění je nutné modernizovat a těch nevyhovujících se zbavovat,“

komentuje situaci Jan Nezhyba, garant Pirátů pro programový bod Životní prostředí.

## Kontakt

<div class="row o-section-block">
  <div class="medium-12 {% if page.contentSize == 'even' %}large-6{% else %}large-8{% endif %} columns">
    <section class="o-section o-section--spaceBot">
      <div class="o-section-inner">
        <div class="o-section-block">
          {% assign person1 = site.people | where: "uid", "rostislav.reha" | first %}
          {% include people/profile-badge.html item=person1 imgSize='small' imgStyle='round' class='c-profile-badge--centered' %}
          <br>
          {% assign person2 = site.people | where: "uid", "zuzana.klusova" | first %}
          {% include people/profile-badge.html item=person2 imgSize='small' imgStyle='round' class='c-profile-badge--centered' %}
        </div>
      </div>
    </section>
  </div>
</div>

- - -
