---
layout: post
category: CLANKY
title: 'Piráti jsou pro zodpovědný přístup k záchraně obchodního domu Ostravica Textilia'
date: 2018-09-21T10:00:00.000Z
author: Lukáš Jansa
authorId: lukas.jansa
image: posts/ostravica1.jpg
tags: 'Ostrava Centrum Ostravica Textilia Architektura'
---

Současní zástupci města Ostravy se před volbami veřejně prezentovali záměrem výkupu zchátralého komplexu budov s cílem sestěhovat do těchto prostor agendu občanských průkazů, pasů, řidičských průkazů i dalších dopravně-správních činností. Je zarážející, že tento nápad v posledních letech nikdo nezveřejnil a navíc tyto plány města jsou v rozporu s dřívějším záměrem vlastníka Boborase. Ten společně s podnikatelem Zemanem plánoval v rámci projektu Ostravica 2020 znovuotevření celého areálu s novým a jiným využitím. Ještě v prosinci loňského roku oba prohlašovali, že otevřou dvě budovy do dvou let.

Nicméně pokud město neučinilo žádný posun v jednání s vlastníkem a ten má jiné záměry na využití budov, pak jakékoliv studie v tomto směru považujeme za nezodpovědný přístup a politický marketing z veřejných peněz. Stejně tak ODS nyní hlásající, že zastaví chátrání budov, byla 8 let součástí vládnoucí koalice v Ostravě, a žádná snaha o záchranu nebyla z jejich strany patrná.

Naopak Piráti stáli v roce 2010 u zrodu petice za zachování Ostravice Textilie a dlouhodobě se podílí na veřejných akcích za záchranu těchto památek. Petice má nyní cca 7500 podpisů. V současné době se práce uvnitř budov obnovily a Piráti vítají jakékoliv snahy vlastníka k nápravě tristního stavu. Každopádně město by mělo usilovat o dostatečné garance za opravu budov do určitého termínu a o intenzivnější spolupráci s vlastníkem.

![alt text]({{ 'assets/img/posts/ostravica2.jpg' | relative_url }} "Zchátralý komplex budov Ostravica Textilia"){: .thumbnail}

Piráti navrhují, aby město hledalo společně řešení i přilehlého náměstí dr. Edvarda Beneše. Máme za to, že obojí tvoří nedílný celek a takto by mělo být i přistupováno k plánování využití daného území. Věříme, že odpovědným a transparentním přístupem, kdy chceme navíc občany informovat o všech krocích vedoucích k záchraně budov Ostravice Textilie, přispějeme k záchraně těchto památek.

![alt text]({{ 'assets/img/posts/ostravica3.jpg' | relative_url }} "Zchátralý komplex budov Ostravica Textilia"){: .thumbnail}

---
